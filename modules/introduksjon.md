Velkommen til Realfagsbibliotekets introduksjonskurs for fysikere. Denne nettsiden inneholder et kurs som til dels lærer deg, og til dels peker deg i retning av det du trenger å vite om litteratursøk og referansehåndtering på 4. semetester i fysikkutdanningen på UiO. Det vil si at du skal oppnå en kompetanse som er tilstrekkelig for å finne informasjon til en prosjektoppgave eller bacheloroppgave, og å oppgi hvordan denne informasjonen er brukt på riktig måte.

### Læringsmål
Etter å ha gått igjennom dette kurset skal du kunne
<div>
<ol>
  <li>Finne og bestille relevante bøker i bibliotekets databaser</li>
  <li>Finne litteratur i vitenskapelige databaser</li>
  <li>Føre siteringer og referanser på korrekt måte</li>
</ol>
</div>

Hvorfor i all verden trenger vi dette? Vel, sitering og referering er pålagt under gjeldende regler for vitenskap. Man bør miste jobben om man ignorerer dette. Sånn sett er det å lære seg å sitere og referere en nødvendighet. Når det kommer til litteratursøk handler det om å kunne gjøre jobben sin bedre og mer effektivt. Et godt søk gjør at man får et godt grunnlag for beslutninger og konklusjoner.

Før vi går løs på hovedinnholdet i kurset vil vi forsikre oss om at du kjenner til tilbudet ved Realfagsbiblioteket. 
