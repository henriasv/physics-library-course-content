### Referanser kobler forskningsarbeider sammen
Referanser mellom forskjellige vitenskapelige arbeider gjør det mulig å spore hvor kunnskapen kommer fra. Gode referanser gjør det enkelt å finne ut hvor en påstand eller et faktum er hentet. Derfor er det viktig å kunne håndtere referanser. Dessuten sørger det for at man krediterer rett person for å ha gjort et arbeid. Vi skal ikke bruke mer tid på å argumentere for hvorfor vi refererer, men heller gå over på hvordan man gjør det riktig. 

### Hvordan referere?
Hvordan referere besvares best oppdelt i to. Den ene delen handler om å identifisere hvilke situasjoner som krever en referanse, og hvordan man skriver den inn i teksten sin. Dette kan du lese mer om [her](https://sokogskriv.no/kildebruk-og-referanser/hvordan-referere/) (sokogskriv.no). Den andre delen er en mer teknisk del om hvordan man vil at referansene skal se ut (eg. tall, bokstaver, fotnoter, liste på slutten eller på hver side) og hvilken programvare man bør bruke for å få det til å se ut som man vil. 

En referanseliste kan for eksempel se slik ut:

<div>
<b-list-group>
  <b-list-group-item variant="secondary">
      <h4>Utdrag fra en <a href="https://journals.aps.org/prl/abstract/10.1103/PhysRevLett.120.144501">artikkel</a> i Physical Review Letters (PRL)</h4>
      <p>Natural gas hydrates are ice-like crystalline substances in which gas molecules are physically trapped inside the polyhedral cavities of water molecules [1–3]. There are three common types of gas hydrate structures: sI hydrate, sII hydrate and sH hydrate [1]. They occur abundantly in both petrochemical production lines [4] and hostile environments such as seafloor sediments, arctic or permafrost regions and even the surfaces of other planets [5,6].
  </b-list-group-item>

<b-list-group-item>[1] Sloan, E. D. Fundamental principles and applications of natural gas hydrates. Nature 426, 353–363 (2003).</b-list-group-item>
<b-list-group-item>[2] Walsh, M. R., Koh, C. A., Sloan, E. D., Sum, A. K. & Wu, D. T. Microsecond </b-list-group-item>simulations of spontaneous methane hydrate nucleation and growth. Science 326, 1095–1098 (2009).
<b-list-group-item>[3] Jacobson, L. C., Hujo, W. & Molinero, V. Amorphous precursors in the nucleation of clathrate hydrates. J. Am. Chem. Soc. 132, 11806–11811 (2010).</b-list-group-item>
<b-list-group-item>[4] Hammerschmidt, E. G. Formation of gas hydrates in natural gas transmission Lines. Ind. Eng. Chem. 26, 851–855 (1934).</b-list-group-item>
<b-list-group-item>[5] Kvenvolden, K. A. Gas hydrates: geological perspective and global change. Rev. Geophys. 31, 173–187 (1993).</b-list-group-item>
<b-list-group-item>[6] Max, M. D. & Clifford, S. M. The state, potential distribution, and biological implications of methane in the Martian crust. J. Geophys. Res. 105, 4165–4171 (2000).</b-list-group-item>
</b-list-group>
</div>

<div class="alert alert-primary">
<h4> Kildehenvisning på universitetet (vs. vgs)</h4>
På universitetet skal man læres opp til standarder for vitenskapelig redelighet. Det innebærer i hovedsak at man skal oppgi sine kilder på en måte som gjør at de er gjenfinnbare, og at man skal vise til dem på en konsekvent måte. Dette er i utgangspunktet også kravet på videregående skole, men erfaringen tilsier at man ikke har fått nok trening. Derfor ser vi ofte kildehenvisninger i form av en liste med bøker og lenker, uten at det er vist i selve teksten hva som bruker hvilken kilde. Dessuten øker kravene til at man skal bruke en hensiktsmessig stil på det hele (formkrav) når man er ved universitetet. 
</div>

### Hvordan skal en referanse se ut?
Det er i utgangspunktet *to* krav til en referanse:

<div>
<ol>
  <li>Den skal gjøre det mulig å finne det som refereres til.</li>
  <li>Referanser i et dokument skal føres på en konsekvent måte.</li>
</ol>
</div>

I tillegg til dette vil de fleste publikasjonskanaler ha egne regler for hvilken stil man skal bruke. Generelt kreves følgende informasjon i en referanse til en tidsskriftartikkel:

<div>
<ul>
  <li>Navn på forfattere (ikke alle om det er mange)</li>
  <li>Årstall for publisering</li>
  <li>Tittel på artikkelen</li>
  <li>Navn på tidsskriftet</li>
  <li>Utgave av tidsskriftet</li>
  <li>Sidetall for artikkelen i denne utgaven av tidsskriftet</li>
</ul>
</div>

### Verktøy for referansehåndtering
Heldigvis er det få mennesker som skriver referanselisten manuelt. Dette har vi programmer til å gjøre for oss. Tre populære alternativer er [Zotero](https://www.zotero.org), [Mendeley](https://www.mendeley.com) og [EndNote](http://endnote.com). På Universitetsbibliotekets nettsider finnes det guider for [Zotero](https://www.ub.uio.no/english/writing-publishing/referencing/zotero/) og for [EndNote](https://www.ub.uio.no/skrive-publisere/referere/endnote/index.html). 

Selv om du bruker et verktøy for referansehåndtering er du ikke _helt_ trygg. Det kan snike seg inn feil, for eksempel ved at referanse-filen du lastet ned fra internett ikke inneholdt nok eller riktig informasjon i riktig format. Da er det greit å ha styring på hvordan det _skal_ se ut. 

Det finnes mange referansestiler. Du kan lese mer om disse [her](http://sokogskriv.no/kildebruk-og-referanser/referansestiler/) (sokogskriv.no). Det er unødvendig å lese seg opp på og huske innholdet i alle stilene, men det kan være nyttig å bruke ressursene til på sokogskriv.no til å løse oppgavene under for å ha en oversikt over hva som kreves, slik at du kan klare å luke ut eventuelle feil om du korrekturleser en referanseliste. 

<quiz-with-navigation :exercises="['HarvardReferenceAlternatives', 'SettInnReferansene']"></quiz-with-navigation>

<div class="alert alert-primary">
<h4>Om stil av ymse slag</h4>
Siden vi allerede er inne på ting som har rigide krav til stil: Det er ofte spørsmål om konvensjoner for føring av forskjellige symboler, hvilke bokstaver som skal være rette og hvilke som skal være i kursiv etc. Det er sjelden spesielt viktig hva man velger (så lenge det er lesbart), men det er viktig å være konsekvent. Det er lettere å være konsekvent om man har en stilguide å følge. Et eksempel på en slik guide er den fra <a href="https://journals.aps.org/authors/frequently-used-memos">American Physical Society (APS)</a>
</div>

### Det var det hele
Om du lurer på mer, eller har kommentarer til dette nettkurset, ta gjerne kontakt med en av de fagansvarlige i fysikk ved Realfagsbiblioteket. Du finner kontaktinformasjon på bibliotekets [fysikk-fagside](https://ub.uio.no/fysikk)