### Kunnskapens tre
Referanser mellom forskjellige vitenskapelige arbeider gjør det mulig å spore hvor kunnskapen kommer fra. Gode referanser gjør det enkelt å finne ut hvor en påstand eller et faktum er hentet. Derfor er det viktig å kunne håndtere referanser. 

En referanseliste kan for eksempel se slik ut:

### Kildehenvisning på universitetet (vs. vgs)
På universitetet skal man læres opp til standarder for vitenskapelig redelighet. Det innebærer i hovedsak at man skal oppgi sine kilder på en måte som gjør at de er gjenfinnbare, og at man skal vise til dem på en konsekvent måte. Dette er i utgangspunktet også kravet på videregående skole, men erfaringen tilsier at man ikke har fått nok trening. Derfor ser vi ofte kildehenvisninger i form av en liste med bøker og lenker, uten at det er vist i selve teksten hva som bruker hvilken kilde. Dessuten økter kravene til at man skal bruke en hensiktsmessig stil på det hele (formkrav). 

### Et eksempel
Dette er et eksempel som oppfyller kravene. 

### Verktøy for referansehåndtering

Heldigvis er det få mennesker som skriver referanselisten manuelt. Dette har vi programmer til å gjøre for oss. To populære alternativer er [Zotero](http://www.zotero.org) og [Mendeley](http://www.mendeley.com). Det finnes en guide til å komme i gang med Zotero på Universitetsbibliotekets [nettsider](http://www.ub.uio.no/english/writing-publishing/referencing/zotero/). 


### Hvordan skal en referanse se ut?
Det er i utgangspunktet *to* krav til en referanse:
    
    1. Den skal gjøre det mulig å finne det som refereres til.
    2. Referanser i et dokument skal føres på en konsekvent måte.

I tillegg til dette vil de fleste publikasjonskanaler ha egne regler for hvilken stil man skal bruke. 

Selv om du bruker et verktøy for referansehåndtering er du ikke _helt_ trygg. Det kan snike seg inn feil, for eksempel ved at referanse-filen du lastet ned fra internett ikke inneholdt nok eller riktig informasjon i riktig format. Da er det greit å ha styring på hvordan det _skal_ se ut. 

Det finnes mange referansestiler. Videoen under forklarer hvordan man bruker Harvard-stilen.
 
<youtube-video id="iueqJ78iAwk"></youtube-video>

<quiz :exercises="['harvardReferanse']"></quiz>

### Oppgaver
Sett inn referansene i denne teksten. Hva som skal refereres til er oppgitt under, og du trenger kun å sette inn sitering på rett sted og å generere referanselista. Poenget med oppgaven er å trene på å bruke referansehåndteringsverktøy, slik at ikke første møte blir når du stanger mot en innleveringsfrist. 

### P.S. om stil av ymse slag
Det er ofte spørsmål om konvensjoner for føring av forskjellige symboler, hvilke bokstaver som skal være rette og hvilke som skal være i kursiv etc. Det er sjelden spesielt viktig hva man velger (så lenge det er lesbart), men det er viktig å være konsekvent. Et eksempel på en konsekvent guide er den fra American Physical Society (APS): https://journals.aps.org/authors/frequently-used-memos.  
